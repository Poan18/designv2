---
---
Redovisning kmom10
=========================

**Uppdrag 1: Analys aktuell webbplatsdesign**

Inom denna analys skulle vi analysera dagens trender vilket jag då tyckte skulle vara roligt att utföra på kommunernas hemsidor. Detta var för att jag personligen tänker på kommunernas webbsidor kopplar jag det till tråkiga sidor. Inom denna analysen ville jag då analysera om det kanske finns en baktanke och strategi bakom hur man väljer sin design. Det skulle då vara intressant att se om det finns trender som även kommun tänker på, och att det kanske finns en kommun som har något på sin sida som kan bli trendigt att använda sig av. Jag valde mig av tre sidor där Karlskrona var ett självklart då det är min egna kommun. Mitt andra val var Lund då personligen har en mycket gott intryck från deras universitet, det känns som att de vet vad de håller på med. Sist ville jag även ta med Göteborg då det är en stor stad med många resurser, och då kände jag att en av resurserna borde vara deras förmåga på att designa webbplatser.

**Uppdrag 2: Analys valfri**

I denna uppgift fick man mycket utrymme för val, och som en framtida programmerare ville jag undersöka hur man kan skapa en framgångsrik logga. För att hitta den perfekta loggan använde jag mig av en top 100 sida över Sveriges populäraste webbplatser år 2018. För maximera resultaten så att jag fick fram bra loggor använde jag mig av 4 e-handel webbsidor. Detta var för att e-handel har exploderat på nätet vilket betyder att det finns en mängd med sidor. För att överleva i denna djungel behöver sidorna varje liten detalj för att besegra sina motståndare, och en viktig detalj är loggan. Varje logga tas fram och diskuteras, färgschema och mina personliga tolkningar används för att få fram tanken bakom loggan. Till visas olika likheter upp bland de olika loggorna, och sedan visas de tre hemliga reglerna upp för att skapa den perfekta loggan enligt de 4 loggor som har analyserats.

**Uppdrag 3: Webbplats**

Till denna uppgift valde jag att att arbeta med Bew Gorp som min kund då det passar min egna profil som programmerare. Jag har förr tänkt på att jag skulle gärna skapa min egna CV-webbplats någon dag men eftersom jag ännu inte är den bästa på webbdesign så tänkte jag att det skulle vara roligt och lärorikt att experimentera med detta redan nu. För att starta grunden valde jag att göra en kopia av den nuvarande redovisning-sidan och använda mig av ett tema från föregående kursmoment som jag personligen tyckte såg fräscht ut. Detta tema modifierades för att sedan skapa ett ‘bastema’ som strukturerar sidan på ett sätt så att det fungerar men innehåller inga färger.

**Uppdrag 4: Tema**

För att skapa detta tema anpassade jag mig runt den flash-bild jag har valde att använda på min sida. Bilden innehåller en dator, kopp kaffe och ett mörkt träbord i bakgrunden. Bilden påminner mig mycket om en bekant till mig som berättar alltid om hur man behöver kaffe till sitt programmerande. Det ser ut som att det ligger något i det då det känns som att varje lärare som har lärt ut programmering till mig dricker alltid kaffe, både på högskola och gymnasium. Genom de olika analyser vi har gjort har jag även blivit imponerad av de webbsidor som lyckas skapa en sida som använder sig av hela bredden. Detta var något jag kände att jag måste implementera på denna sida. Annars så är mycket baserat på det vi har lärt oss under kursen gång. De responsiva delarna och gridden fungerar likt det vi har gjort i kursen.

**Uppdrag 5: Tema alternativt**

Till detta tema vill jag använder mig av lite ljusare färger för att skapa en tydlig förändring mellan teman. För att hämta ett färgschema som skulle passa webbsidan letade jag upp en lista med olika färgkombination. Jag valde en som utstrålade “Subdued & professional” då jag tänkte att detta passade Bew Gorp och hans utomordentliga färdigheter. Det föregående temat använda sig mestadels av färger för att måla upp sidan, så på detta temat ville jag istället göra en förändring och använda mig av en stor bakgrundsbild. Bodyn i sidan använder sig av en transparens för att kunna återanvända bakgrunds färgerna. Sidan är även mindre än föregående exempel, här finns det utrymme vid sidorna som visar upp bakgrundsbilden. För att anpassa detta till mobila enheter kommer bodyn att spänna sig över hela bredden när den når en viss bredd, för att undvika problem.

**Uppdrag 6: Förklara strukturen kring temat**

Tanken bakom strukturen var att använda en basfil som resterande teman importerar för att unika repetitiv kod. Denna basfil är huvudfilen som importerar filer som alla teman använder sig av. Modulerna som importeras är uppdelade så att kod för till exempel header är uppdelad i sin egna fil. Generell layout design skriv i en specifik layoutfil och mer större saker som body och html kod skriv även i sin egna fil ‘base.less’. Detta gör det lättare för både mig och framtida programmerar att hantera den nuvarande koden. För implementera några DRY (Don’t Repeat Yourself) använder jag även less-variabler för att kunna ändra i bas filens css genom att överskriva variabeln i respektive tema som jag vill ändra. När jag ändrar något specifikt i ett tema, till exempel header, så har jag skapat en fil just till det respektive temat som antingen skriver över gamla css regler eller lägger till nya till temat.

**Tankar om projektet**

Min första tanke kring projektet är att jag skulle garanterat göra ett bättre arbete om jag skulle göra om det efter detta projekt. Man har lärt sig så himla mycket om hur ramverket Anax fungerar. I början av projektet var det frustrerande då det var fortfarande mycket man inte förstod, det fanns en mängd med saker man inte vågade röra då det kunde förstöra allt. Men när man börjar röra på saker så börjar man även lära sig vad det gör och tillslut så förstår man hur ramverket fungerar mycket bättre. Personligen föredrar jag att koda över att skriva analyser. Dock har jag insett att det har varit mycket lärorikt att gå ut och analysera hur webbsidor tänker och fungerar. Projektet tog lång tid och skulle kunna ta ännu längre tid, personligen är jag en person som känner att det jag skapar är aldrig bra nog så jag skulle nog kunna fortsätta att arbeta med projektet en lång stund innan man blir helt nöjd med det.

**Tankar om kursen**

Även om det har varit mycket krångel och stök så har det även varit lärorik. Som sagt så känner jag mig mycket mer bekväm i ramverket än när vi började. Även om det känns som att man fortfarande inte kan allt om ramverket så var det även intressant att pröva att arbeta med ett ramverk. Något jag är mycket tacksam över är alla de videos som laddades upp på youtube av Mos. När man fastnade i de skriftliga beskrivningarna kändes det alltid bekvämt att man hade möjligheten till att få en visuell beskrivning av instruktionerna. När det är ett helt nytt område med en mängd med nya prylar så känns det alltid bekvämt när man kan falla tillbaka på visuella instruktioner som visar exakt vart man ska gå. Som jag nämnde innan så var teorin ändå mycket lärorik och att få möjligheten att analysera andra webbsidor får en att inse webbplatsers val av design. Tyvärr skulle jag nog inte rekommendera kursen då den kräver mycket tålamod och arbete för ett resultat om man inte helt förstår sig på. Om jag skulle ge kursen ett betyg på betygsskalan 1-10 skulle jag nog ge den en 6a, även om det var mycket krångel och hårt arbete så har jag lärt med en mängd med ny värdefull teori och även kunskaper inom ett ramverk.

