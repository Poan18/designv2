---
---
Redovisning kmom03
=========================

Användningen av grid har inte påverkat mig så himla mycket. Det vertikala griddet ser jag mer som en hjälpreda som stödjer arbetet med webbsidan. Det ger dig mer översikt om hur du kan skapa en användbar struktur. Användandet av ett horisontellt grid gjorde dock en stor ändring. Med hjälp av det horisontella griddet har man kontroll över var all text ska placeras ut med hjälp av det magiska numret. Griddet hjälper dig att ha koll på om texten/elementet vilar på en rad för att skapa en så kallas "vertical rythm". Detta var även första gången jag använder grid-baserade layout tekniker sedan tidigare. Har använt "display: grid" i CSS förr, men tror inte att det riktigt räknas.. Den font som jag använde till texten var den som vi fick av Desinax. Jag såg direkt en stort skillnad när vi använde oss av den. Jag bestämde mig att fortsätta att använda denna font då jag tyckte att den komplimenterade sidan mycket väl. 

Det känns helt ok att använda sig av LESS och moduler. LESS har jag inte riktigt 100% koll på hur man använder det till sin fulla potential, men jag kan se hur det är användbart. Att använda sig av flera moduler för att dela upp kod är alltid skönt för en programmerare. Det ger struktur för både dig och andra som ska använda koden. Jag bestämde mig för att skapa nya moduler men att använda delar av den gamla koden. Mycket kod från förra kursmoment är kod som kunnat bli bättre, så jag ville hellre börja om med ny och finare kodstruktur. Den responsiva koden blev helt ok enligt mig. Det mesta som finns på sidan är responsiv på ett sätt eller annat. Alla regioner och bilder ändrar sig efter skärmens storlek vilket är det man ville uppnå. Sidebars lägger sig antingen över eller under main-delen när skärmen blir mindre. Detta ser helt ok ut men jag skulle ville ändra på den sidebar som finns både under "Redovisning" och "Verktyg" då den skulle kunna se bättre ut på en mindre skärm, men jag vet inte hur detta skulle gå till just nu.

Min TIL för detta kursmoment är att det inte var så himla svårt att få till en responsiv webbsida som man skulle kunna tänka sig. Media queries är rätt nytt för mig men de är så himla användbara för responsiviteten. Använd ett antal media queries och en max-width på bilder så har du en någorlunda responsiv webbplats.