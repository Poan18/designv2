---
---
Redovisning kmom05
=========================

Denna undersökning tyckte jag var mycket lärorik men även intressant att genomföra. Jag bestämde mig för att använda samma sidor som jag använda vid undersökningen med färgschema. Genom att undersöka laddningstider kan man se vilka webbplatser har mycket kunniga personer som skapar deras sidor. Det blev en stor mellan sidan "Ninjacasino" och de andra sidorna då man märkte att alla detaljer var mycket bättre med dem. Sidans laddningstid var snabbare med flera sekunder vilket redan var en stor överraskning, då alla sidor i mitt urval ligger i samma kategori. Dock kändes det lite tjatigt efter ett tag då man behövde göra om ett flertal samma saker på en mängd med sidor. Men det är förståeligt att man behöver göra detta då man behöver flera tester för att få ett korrekt svar.

Cimage är en riktigt skön och bekväm pryl att använda. Verktyget gjorde det mycket lätt att använda när man väl läst igenom de olika funktioner som den innehåller. Jag känner att jag har en mycket god koll på hur man kan använda den på ett bra sätt, men det finns alltid rum att förbättra. Det bildverktyget jag brukar använda mig mest av är bildbehandlingsprogrammet "The GNU Image Manipulation Program" (GIMP) vilket är ett gratis program. Jag har använt det rätt länge för mycket lätta prylar så jag har en liten förståelse om hur programmet fungerar, en förståelse som uppnår mina egna krav vid tillfället.
Bilder och bildbehandling är en tillgång som kan göra en webbsida mycket attraktiv. Jag säger inte att man behöver använda bilder för att göra en snygg webbsida, det är mer att man kan skapa en mycket tilltalande sida med dessa tillgångar. Dock behöver man veta vad man håller på med, precis som med färg kan bilder helt förstöra en webbplats. Personligen har jag växt upp med långsamt och ostabil uppkoppling vilket har gjort att jag är mycket van vid långsamma webbplatser. Det är trevligt när saker och ting laddar fort men det är inget jag är personligen van vid. Dock behöver man inte ett snabbt nät för att använda sig av responsiva bilder. Det är en mycket skön känsla när man kan förminska webbläsaren och se hur bilderna inte förstör allt på skärmen, och istället anpassar sig perfekt till webbläsarens ruta.

Min TIL för detta kursmoment är att bildhantering är så himla roligt att använda när man väl har lite kunskap om hur man kan manipulera bilder. Enligt mig är Cimage ett simpelt verktyg att använda men som ändå har möjligheten till att göra de flesta uppdrag som man vill genomföra. 
