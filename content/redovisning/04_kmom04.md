---
---
Redovisning kmom04
=========================

Skrivuppgiften var en rätt trevlig uppgift att utföra då man fick möjlighet till att använda den teoretiska kunskapen i riktiga sammanhang. Att gå runt bland olika sidor med egna ben fick en att tanka lite extra på hur sidan är uppbyggd, och varför. Dessutom får man även uppleva att sidor som ligger i liknande kategori har oftast väldigt lika färgscheman. 

När jag skulle börja att skapa de olika teman tolkade jag dem på olika sätt. Jag tolkade "minimalistisk" som att sidan sidan skulle helt enkelt vara minimal och lätt att använda utan några krångligheter. Färgschemat bestod av svart och vitt med blåa länkar för att få stå ut från sidan. Sidan var mestadels vit då jag ville få en elegant och modern känsla. Svart användes mest till texten och en svart-grå footer. Typografin på sidan skulle vara simpel men även elegant. Jag valde att använda 'Poiret One' för H-taggar och 'Didact Gothic' för brödtext. Båda familjerna har en snygg stil som har helt skippat de små "klackarna" som man kan oftast se på text för att göra det lättare att läsa.

Temat "colorful" tänkte jag mer som en explosion med färger som en gammal spelsida för barn tidigt 2000-tal som jag tyvärr glömt namnet på. För att få en explosion av färger så bestämde jag mig att använda Adobe Color för att skapa färgschemat Triad. Den bestod av Gul/Blå/Lila och även lite nyanser av gul/lila. Jag valde att lägga färgerna lite här och där för att skapa en känsla om att någon har precis spillt en burk med färg över hela sidan. Typografin bestod av 'Gloria Hallelujah' då utseendet är perfekt till en sida som ska se ut som en lekpark.

Det sista temat "Dark" kopplade jag samman med kodning då en typisk "hackar/programmerare" stereotyp är att man sitter i mörkret med grön text och skriver i en terminal. Färgschemat Färgschemat var svart-grå över hela sidan med grön text och även vita länkar för att få lite brytning. Typografin bestod av 'monospace' för att få en känsla av kommandotolken, stilen är lik kommandotolken men det är inte den exakta stilen som tolken använder.

Jag vet inte exakt om det räknas som en accentfärg med jag använde alltid en ny färg till länkar och loggans text för att göra dem lite annorlunda. På minimalistisk och colorful använde jag en blå färg medans jag använda en vit färg på Dark för att matcha den vita texten som finns i kommandotolken. I min kodstruktur bestämde jag mig för att först skapa ett gemensamt tema 'kmom04' till alla nya temas som skulle skapas. Till detta temat delade jag upp några kodbitar i olika moduler, till exempel flash/byline/breadcrumb. Sedan när jag skulle skapa ett nytt tema länkade jag det till Kmom04 men gjorde även en duplicate på just de modulerna som hade färg som jag ville ändra på till respektive tema.

Min TIL är att jag har lärt mig mycket om hur andra sidor tänker när de designar sin webbsida. Färg har en stor betydelse på hur webbsidan tas emot, men det finns så många olika färgkombination att möjligheten till nya unika kombination uppstår hela tiden. Stora sidor som Google och Youtube väljer dock att ha en sida som inte använder sig av mycket färg. Alla sidor har olika anledningar till deras färgval och detta färgval kan skiljas mycket mellan olika kategorier av webbsidor.


